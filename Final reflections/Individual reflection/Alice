Den här kursen har varit väldigt lärorik och verklighetsförankrad. Den första kursen efter mina fyra år på Chalmers som har involverat en riktig klient. Det har varit en lärorik process. Nu har jag fått en inblick i hur man jobbar med mjukvaruutveckling och IT-management och det har varit riktigt kul att jobba mot slutanvändare (som vi fick träffa) och försöka skapa något av värde för dem. 

När det kommer till kodande har jag lärt mig en hel del. En av de största lärdomarna har varit att ta över ett stort projekt och fortsätta arbeta med någon annans kod. I framtiden kommer jag initialt grundligt utforska alla existerande klasser för att erhålla en bättre strukturell överblick av applikationen. Jag har även fått lära mig hur värdefullt det är att ständigt skriva testfunktioner och kontrollera att det man bygger fungerar, även vid minsta justering av kod. Det vill jag träna mer på. 

En av våra största utmaningar under projektets gång var, i min mening, att få till strukturen och jobba effektivt. Det var första gången vi jobbade med en product- och sprint-backlog och något som jag fann vara väldigt bra, Trello var väldigt bra. Dock kräver det träning att bygga en optimerad backlog, med genomförbara, tidsestimerade och tydliga tasks. Det här arbetssättet vill jag fortsätta med och utvecklas inom. Jag önskar att jag inom snar framtid kommer ha möjligheten att jobba heltid med ett projekt och applicera Scrum, ha dagliga stand-ups och sitta mer tillsammans för se hur det skulle påverka processen och effektiviteten. De förutsättningarna fanns nämligen inte under detta projekt. 


I framtida projekt önskar jag att projektgruppen kommer fokusera mer på att lära varandra. För att kunna lära varandra behöver en tydligare uppdelning göras och förtroende till sina lagkamrater ges. I det här projektet, där alla var nybörjare, tog stressen att lyckas med implementering av kod över vilket resulterade i att flera personer satt och jobbade med samma task. Vi ville bara få det att fungera vilket resulterade i att vi jobbade med samma saker. Om vi skulle fått möjlighet att gå tillbaka och göra något annorlunda hade vi kunnat dela upp uppgiften i ännu mindre uppgifter och sedan fördela ansvaret för respektive uppgift och därefter lära varandra. Den lärdomen tar jag med mig till framtiden, att utnyttja resurserna mer effektivt. Det kanske är lättare sagt än gjort...    


Det har varit värdefullt att reflektera efter varje sprint för att både utvärdera sig själv och gruppens prestation. Min roll i projektet var att vara en del av ’scrum/development team’ och jag har försökt jobba agilt och bidragit genom att aktivt jobba med vår product- och sprint backlog samt att checka in med gruppen vid våra möten. Något som jag kunde ha gjort bättre hade varit att följa upp reflektionerna. I våra reflektioner var alla överens om att fördelningen och uppföljningen av uppgifter hade kunnat bli tydligare. I nästa projekt tar jag med mig den lärdomen, att fördela ansvaret och ha tydliga deliverables, deadlines och uppföljningar.   


Jag är riktigt nöjd med vad vi levererade i slutändan, det ligger många timmar av hårt arbete bakom. Jag känner mig delaktig i resultatet och är stolt över det som vår grupp lyckats åstadkomma. 

När det kommer till min egna insats har jag bidragit med att initialt träffat förtöjningsorganisationen i göteborg och byggt user stories, jag var dedikerad när det kom till att få igång en fungerande arbetsmiljö och därefter gjorde jag en kartläggning av appen som jag delade med gruppen så att alla kunde få en överblick av applikationens funktion. Därefter har jag kämpat en hel del med kodandet. Jag har även hjälpt vår grupp få feedback på vårt arbete genom att skapa en interaktiv mockup på applikationen och vad vi planerade att utveckla. Sista veckan var jag med och bidrog till att vi hade ett fungerande kommentarsfält att visa upp på presentationen. 

Tack för en väldigt givande kurs!
